<!DOCTYPE html>
<html>
   <head>
      <title>Intervista ad Enrico Brizzi | Dall'archivio magnetico...</title>
      <meta charset="utf-8">
      <meta name="DC.Title" content="Intervista a Enrico Brizzi">
      <meta name="DC.Creator.PersonalName" content="De Lorenzi, Simone">
      <meta name="DC.Creator.PersonalName.Address" content="simone.delorenzi@studenti.unimi.it">
      <meta name="DC.Contributor.Advisor" content="Ghidinelli, Stefano">
      <meta name="DC.Subject" content="Dissertations, Academic">
      <meta name="DC.Description"
         content="Intervista allo scrittore Enrico Brizzi in merito al romanzo Jack Frusciante è uscito dal gruppo">
      <meta name="DC.Publisher" content="Università degli Studi di Milano">
      <meta name="DC.Thesis.Degree.Department" content="Dipartimento di Studi Umanistici">
      <meta name="DC.Thesis.Degree.Discipline" content="Letteratura italiana contemporanea">
      <meta name="DC.Thesis.Degree.Grantor" content="Università degli Studi di Milano">
      <meta name="DC.Thesis.Degree.Name" content="Dottore in Lettere">
      <meta name="DC.Date" content="2021">
      <meta name="DC.Type" content="Thesis">
      <meta name="DC.Format" content="text/html">
      <meta name="DC.Language" content="it">
      <meta name="DC.Rights" content="Rilasciato con licenza Creative Commons 4.0 BY-NC-SA">
      <meta name="viewport" content="width=device-width, initial-scale=1">
      <link rel="icon" type="image/x-icon" href="img/lyrics.png">
      <link rel="stylesheet" type="text/css" href="bootstrap/css/bootstrap.min.css" />
      <link rel="stylesheet" type="text/css" href="style/style.css" />
   </head>
   <body>
      <header>
         <h1> Intervista ad Enrico Brizzi </h1>
      </header>
      <div class="container">
         <div>
            <h5>da Simone De Lorenzi, <em>Dall’archivio magnetico di uno “skazzato
                  tardoadolescente”. Su </em>Jack Frusciante è uscito dal gruppo<em> di Enrico
                  Brizzi</em>, relatore prof. Stefano Ghidinelli, Università degli Studi di Milano,
               2021.</h5>
            <p class="license">L’intervista è stata condotta telefonicamente l’11 agosto 2021.</p>
            <hr class="semi" />
         </div>
         <div>
            <a class="btn btn-primary btn-collapse" data-bs-toggle="collapse" href="#dom1"
               role="button" aria-expanded="false" aria-controls="dom1">
               <h6>Ogni volta che esce un nuovo libro viene sottolineato come sia «dell’autore di
                     <em>Jack Frusciante»</em>. Ti pesa il successo del tuo primo romanzo?</h6>
            </a>
            <div class="col">
               <div class="collapse multi-collapse" id="dom1">
                  <div class="card card-body">
                     <p>Mi è pesato nei primissimi anni dopo <em>Jack Frusciante</em>, nel senso che
                        pubblicare un libro totalmente diverso come <em>Bastogne</em> o <em>Tre
                           ragazzi immaginari</em> e sentirlo sempre associato a <em>Jack
                           Frusciante</em> mi stava un po’ sui coglioni. Col passare del tempo è una
                        faccenda con cui ho abbondantemente fatto la pace, nel senso che per come è
                        organizzato il sistema dell’informazione oggi – in maniera molto
                        orizzontale, molto poco approfondita – essenzialmente o sei l’autore di
                           “<em>Titolo X/Y</em>” o sei qualcuno di cui la gente dice «E chi cazzo è
                        questo?». C’è una sorta di fastidio verso chi non è già conosciuto; è come
                        se chi ha fatto qualcosa prima che cominciasse l’epoca dei <em>social</em>
                        fosse in qualche modo consacrato con quello che ha fatto prima e chi è
                        arrivato dopo invece debba seguire, per avere una notorietà pubblica,
                        tutt’altri canali. Quindi mi dà un tono <em>rétro</em> che mi piace, alla
                        fine.<br />D’altronde se non fossi quello di <em>Jack Frusciante</em> sarei
                        quello di <em>Bastogne</em>, per cui non cambierebbe niente. È una specie di
                        biglietto da visita; è come se ci fosse questo vizio da pigrizia
                        intellettuale per cui per designare una persona la devi associare a un suo
                        titolo, a una sua realizzazione.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom2"
               role="button" aria-expanded="false" aria-controls="dom2">
               <h6><em>Jack Frusciante</em> è da tempo presente sui libri di scuola, quei manuali
                  sopra ai quali probabilmente il vecchio Alex non sarebbe stato contento di
                  vedersi. Che effetto fa?</h6>
            </a>
            <div class="col">
               <div class="collapse multi-collapse" id="dom2">
                  <div class="card card-body">
                     <p>È molto strano. Ti parlo da padre di quattro ragazze, di cui tre studiano
                        alle superiori; trovare <em>Jack Frusciante</em> sulle loro antologie del
                        liceo è abbastanza stupefacente. Mi dice qualcosa sul fatto che un libro –
                        un oggetto culturale in generale: un disco, l’opera di un artista grafico –
                        che nel momento in cui esce è controcultura, è alternativo, è d’avanguardia,
                        è di rottura rispetto alla tradizione poi finisce per esserci inglobato
                        dentro. Credo sia semplicemente un effetto del tempo che passa.<br />Per
                        quanto mi riguarda come autore è anche un monito riguardo il fatto che se ti
                        ripeti sei morto, artisticamente parlando, perché quello che nel ’94 era
                        novità nel 2020 è canone. È chiaro che a 46 anni non ho nessun interesse a
                        dipingermi come il giovane ribelle perché non sono più quella persona lì;
                        però la cosa importante è lavorare a qualcosa che tu trovi fertile ed è
                        difficile trovare fertile coltivare sempre lo stesso campo. Nel 2004 uscire
                        con un libro che parlava di un viaggio a piedi [<em>Nessuno lo saprà.
                           Viaggio a piedi dall’Argentario al Conero</em>] era qualcosa di inaudito,
                        oggi è molto più comune. La società è in movimento e sarebbe bene che tu
                        restassi in movimento seguendo la tua ispirazione e non cercando di
                        cavalcare le tendenze; ma se la tua ispirazione è sempre la stessa di quando
                        avevi diciassette anni forse dovresti farti due domande.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom3"
               role="button" aria-expanded="false" aria-controls="dom3">
               <h6>Qual è il tuo rapporto con la poesia e che ruolo ha giocato in <em>Jack
                     Frusciante</em>?</h6>
            </a>
            <div class="col">
               <div class="collapse multi-collapse" id="dom3">
                  <div class="card card-body">
                     <p>Per me la poesia, a quell’età, aveva molto a che fare anche con la canzone:
                        le canzoni sono testi poetici in musica. Questa cosa è molto evidente in
                           <em>Bastogne</em>, il mio secondo romanzo, quello è veramente un
                        profluvio di citazioni.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom4"
               role="button" aria-expanded="false" aria-controls="dom4">
               <h6>La citazione da <em>1977</em> di Gianni D’Elia è passata inosservata. Come mai
                  hai deciso di non esplicitare l’autore, a differenza di altri passi?</h6>
            </a>
            <div class="col">
               <div class="collapse multi-collapse" id="dom4">
                  <div class="card card-body">
                     <p>In <em>Jack Frusciante </em>e da lì in avanti ci sono un sacco di citazioni
                        nascoste, ma talmente nascoste che poi me le dimentico anch’io. Mi piace
                        citare, nei miei libri, libri di altri o canzoni di altri – in fondo chi
                        legge un tuo libro ti sta dedicando del tempo, la risorsa più preziosa che
                        abbiamo, e vale la pena di valorizzare questo regalo mettendoci un po’ di
                           <em>easter eggs</em>, di sorprese, che è come spargere dei semi: alcuni
                        cadranno sui sassi e non succede niente, altri si infileranno in mezzo ai
                        sassi e trovano un po’ di terra e danno vita magari a un singolo fiore,
                        altri ancora cadono nella terra fertile e diventano una pianta rigogliosa,
                        ma l’unica cosa che puoi fare è lanciare tanti semi, sperando che qualcosa
                        fiorisca.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom5"
               role="button" aria-expanded="false" aria-controls="dom5">
               <h6><em>Jack Frusciante</em> presenta delle caratteristiche proprie della letteratura
                  postmoderna. Enrico Brizzi è un autore postmoderno?</h6>
            </a>
            <div class="col">
               <div class="collapse multi-collapse" id="dom5">
                  <div class="card card-body">
                     <p>Non lo so, è una cosa a cui pensavo molto a vent’anni, come incasellarsi in
                        una qualche corrente eccetera. In realtà, per esperienza, penso che delle
                        correnti e delle definizioni è bene che si occupi la critica; io cerco
                        soprattutto di non considerarmi un autore. Io odio quelli che dicono «Ciao,
                        sono Enrico Brizzi, <em>scrittore</em>» – io non ho mai detto questa frase
                        –, perché se pensi a te stesso come un autore, finisci per guardarti da
                        fuori. Tu dovresti seguire, secondo me, il flusso di quello che senti
                        l’urgenza di fare – nel mio caso di raccontare – <em>senza schemi</em>,
                        perché altrimenti finisci per domandarti «Cosa penserà il lettore di questa
                        pagina?» mentre lo scrivi.<br />“Postmoderno”, “non postmoderno”,
                        “generazionale”, “autobiografico”, “autofiction”… sono tutte parole che
                        stanno bene in bocca a chi di mestiere classifica i libri e li giudica. Io
                        faccio un mestiere diverso, quello di narratore, e un narratore secondo me
                        non dovrebbe mai pensare a «Ma come mi vedono? Ma come sono?», perché se no
                        perdi totalmente la presa sull’autenticità – che è la cosa che poi,
                        personalmente, mi piace del lusso di poter raccontare storie: ha a che fare
                        con la libertà di poter raccontare qualunque storia ti viene in mente. Gli
                        autori che mi piacciono di più sono autori che hanno scritto lo stesso libro
                        o hanno spaziato in ambiti e angoli narrativi molto diversi tra loro? La
                        seconda, per quanto mi riguarda. I narratori felici sono i narratori che
                        badano a narrare, non a «Chissà che effetto farò alla critica questa
                        volta?».</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom6"
               role="button" aria-expanded="false" aria-controls="dom6">
               <h6> Ha ancora senso parlare di postmoderno oggi? </h6>
            </a>
            <div class="col">
               <div class="collapse multi-collapse" id="dom6">
                  <div class="card card-body">
                     <p>Penso che possa avere senso oggi, ma già tra vent’anni sarà una categoria
                        che sa di polveroso e di archeologico. Se si considera il <em>corpus</em>
                        totale dei componimenti in lingua italiana che comincia con la <em>Divina
                           Commedia</em> e arriva ai libri del 2021, il postmoderno inquadra una
                        stagione concreta, già piena di cose, che va bene però per designare
                        produzioni che spaziano su vari decenni. Quindi visto da molto lontano
                        certamente ha senso; se guardi da vicino tutte le produzioni degli ultimi
                        due o tre anni, o di quest’anno specifico, è tutto postmoderno. È una
                        categoria che funziona; il postmoderno lo puoi dividere in tante stagioni
                        diverse perché ormai è da parecchio che siamo postmoderni.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom7"
               role="button" aria-expanded="false" aria-controls="dom7">
               <h6> Per te il fumetto è letteratura? </h6>
            </a>
            <div class="col">
               <div class="collapse multi-collapse" id="dom7">
                  <div class="card card-body">
                     <p>No, però il fumetto è narrativa. La <em>graphic novel</em> moderna, come la
                        intendiamo oggi, di sicuro è una forma di narrativa – diversa dalla
                        letteratura pura. Certamente vedo una differenza tra le strisce classiche
                        dei <em>Peanuts</em> e Zerocalcare; le strisce classiche dei Peanuts sarebbe
                        molto dura apparentarle in qualche modo alla narrazione scritta tradizionale
                        perché hanno tutto un altro ritmo, tutta un’altra forma. La <em>graphic
                           novel </em>contemporanea, che è la Satrapi o Zerocalcare o Frank Miller,
                        è molto più debitrice della narrazione scritta pura e quindi certo va ad
                        avvicinarcisi.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom8"
               role="button" aria-expanded="false" aria-controls="dom8">
               <h6> Parlando dei nuovi giovani narratori italiani, nel 1999 auspicasti per loro «una
                  nuova attitudine» fatta di «tolleranza, ironia e continua messa in discussione di
                  se stessi», concludendo: «Appuntamento tra una ventina d’anni per vedere se avremo
                  saputo cogliere quest’occasione»<strong><sup>[1]</sup></strong>. Vent’anni sono
                  passati, come ti sembra cambiato il panorama? </h6>
            </a>
            <div class="col">
               <div class="collapse multi-collapse" id="dom8">
                  <div class="card card-body">
                     <p>Purtroppo nel mondo della narrativa c’è, persistente, la tendenza a
                        prendersi molto sul serio. Parlando in concreto di narratori che conosco c’è
                        chi riesce a mettersi in discussione e c’è chi invece già a vent’anni ha
                        l’approccio del vecchio trombone e non vede l’ora di essere vecchio per
                        essere consacrato.<br />C’è una famosa definizione di Arbasino sul fatto che
                        in Italia si passa tre fasi quando si pubblica: la prima è la “brillante
                        giovane promessa”, l’ultima è il “venerato maestro” e in mezzo c’è una
                        lunghissima stagione in cui sei semplicemente “il solito stronzo”. Molti
                        hanno una gran fretta di liberarsi dalla definizione di “solito stronzo” per
                        arrivare a quella di “maestro”; per quanto mi riguarda – nonostante
                        qualcuno, ogni tanto, in maniera un po’ sorridente, mi chiami “maestro”– io
                        mi trovo bene nei panni del “solito stronzo”. Significa che hai una
                        produzione vivace.</p>
                     <p><strong>[1]</strong> E. Brizzi, <em>I lumi spenti: i giovani tra
                           irrazionalismo e nuove mistiche</em>, in R. Pazzi (a cura di),
                           <em>L’immaginario contemporaneo. Atti del convegno letterario
                           internazionale (Ferrara, 21-23 maggio 1999)</em>, Firenze, Leo S.
                        Olschki, 2000, pp. 19-25: 25.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom9"
               role="button" aria-expanded="false" aria-controls="dom9">
               <h6> È possibile, al giorno d’oggi, un progetto come “Under 25” di Tondelli? </h6>
            </a>
            <div class="col">
               <div class="collapse multi-collapse" id="dom9">
                  <div class="card card-body">
                     <p>Credo che non troverebbe un editore. Credo che ci sarebbero senz’altro
                        autori disposti a prestare il loro tempo e le loro conoscenze, anche a dare
                        una mano ai più giovani, però il senso di quella iniziativa editoriale stava
                        dentro un mercato editoriale che non esiste più. Quello che succedeva è la
                        stessa storia che è capitata a<em> Jack Frusciante</em>: perché c’erano
                        piccoli editori come Transeuropa o Theoria che investivano tanto sui
                        ragazzi? Da un lato per amore della ricerca, dall’altro, dovendo poi pagare
                        le bollette e in qualche modo campare, c’era anche un interesse pratico. Le
                        piccole case editrici erano la palestra ma anche la vetrina degli
                        esordienti; questo sistema virtuoso funziona fino a quando il grande editore
                        che ha il <em>cash</em> cerca i suoi giovani autori nel catalogo delle
                        piccole case editrici.<br />Oggi è difficilissimo che un grande editore vada
                        a pescare un autore ventenne o giù di lì nel catalogo di una piccola casa
                        editrice, perché come autori esordienti si cercano i cantanti di X Factor o
                        i fenomeni di Instagram o di YouTube che garantiscono un certo numero di
                        copie vendute. La differenza è che poi lo youtuber o il fenomeno di
                        Instagram il più delle volte di libri ne pubblica uno o due e poi buonanotte
                        al secchio; per loro la narrativa è un extra, condotto di solito con un
                        ghostwriter di fianco perché non hanno fatto la gavetta da scrittori e
                        quindi non conoscono il mestiere, non hanno nessun interesse.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom10"
               role="button" aria-expanded="false" aria-controls="dom10">
               <h6> Al di là della letteratura, sono state usate molte etichette per identificarli,
                  molti luoghi comuni e stereotipi: come ti sembrano i giovani di oggi? </h6>
            </a>
            <div class="col">
               <div class="collapse multi-collapse" id="dom10">
                  <div class="card card-body">
                     <p>Per certi versi non è cambiato niente da quando ero ragazzo io: i giovani
                        sono persone e sono molto diversi tra loro. Secondo me la categoria dei
                        giovani è un po’ una stronzata. Nel senso che ci sono dei giovani che sono
                        vecchi bacucchi prima ancora di fare l’esame di maturità e non vedono l’ora
                        di diventare vecchi perché li solleva da una quantità di tensioni morali, di
                        sperimentazioni per cui non sono portati.<br />Ci sono spiriti che sono più
                        portati a tutte le età, con i modi tipici dell’età stessa, a rispettare
                        quello che è stato il primo pensiero filosofico della civiltà occidentale,
                        che arriva da Corinto – nel bel mezzo di una serie di precetti pratici ti
                        arriva questa bomba totalmente metafisica che dice: «Pensa al tutto»
                        [Periandro]. Ecco, pensare al tutto lo sanno fare in pochi, perché molti
                        vivono nell’ansia, o nell’<em>ansietta</em>; chi ha l’<em>ansietta</em> a
                        vent’anni ce l’avrà anche a trenta, a quaranta, a cinquanta, a sessanta e
                        non avrà alcuna voglia di mettersi in gioco, è già vecchio in un certo
                        senso. Giovane è soltanto una categoria anagrafica.<br />È una questione
                        individuale e di gruppo, di squadra, collettiva… Ognuno di noi ha bisogno,
                        per vivere bene, di persone con cui fare squadra. Il romanzo è figo che sia
                        autobiografico nella misura in cui non è la <em>tua </em>autobiografia ma è
                        l’autobiografia di un <em>noi</em>, un’autobiografia collettiva – e per
                        avere le antenne dritte su queste cose devi essere capace di stare in mezzo
                        agli altri. Scegliersi gli amici, i compagni di vita, il fidanzato, la
                        fidanzata, la futura madre o il futuro padre dei tuoi figli è uno sport
                        rischioso ma molto affascinante.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom11"
               role="button" aria-expanded="false" aria-controls="dom11">
               <h6> Spesso quando si parla di giovani si tira in ballo la questione generazionale:
                  “la generazione del Sessantotto”, “la generazione del Settantasette”… I giovani di
                  oggi “fanno generazione”? </h6>
            </a>
            <div class="col">
               <div class="collapse multi-collapse" id="dom11">
                  <div class="card card-body">
                     <p>Io sono cresciuto in anni in cui il ritornello era: «Guarda quelli del
                        Sessantotto, hanno fatto determinate cose, sono catalogabili in un
                        determinato modo. Guarda quelli del Settantasette: idem – ognuno con le sue
                        specificità. E poi guarda noi, oggi non succede più niente, il tempo è
                        fermo, si aspetta solo che arrivi il Duemila, nessuno si ricorderà mai di
                        questi anni». Poi passa un po’ di tempo e «Wow! I mitici anni Novanta!
                        Uscivano dischi della madonna, c’erano concerti che oggi te li sogni, c’era
                        una voglia di sperimentare che oggi non esiste più» e inizia tutto il
                        reducismo, per cui i miei coetanei si danno il tono del «Quando eravamo
                        ragazzi noi era un’altra cosa» – che potrebbe dire chiunque, perché è sempre
                        un’altra cosa, per certi versi.<br />E per altri versi invece i ragazzi sono
                        sempre ragazzi, in qualunque epoca, e in fondo cercano sempre tutti le
                        stesse cose: cercare la propria via, cercare di essere apprezzati per quello
                        che si fa con impegno, cercare dei riferimenti, sperare di essere riamati
                        dalle persone verso le quali ti senti portato dal tuo sentimento.<br />Poi,
                        ovvio, cambiano le cose: non avevamo internet, non avevamo i cellulari;
                        questo cambia anche proprio dal punto di vista narratologico, perché una
                        storia come <em>Jack Frusciante </em>all’epoca di WhatsApp sarebbe stata da
                        raccontare in maniera diversa, non c’è dubbio. Ma il vantaggio di essere nel
                        passato e non nel futuro è che non sai come sarà il futuro, per cui non ci
                        pensi.<br />Non puoi nemmeno cadere nell’errore commesso da tutti quelli che
                        aspirano a essere vecchi in fretta – «Ai miei tempi le cose erano belle e
                        oggi sono brutte» – perché per esempio, ai miei tempi, magari si faceva a
                        cazzotti fuori dalla scuola tra giovani comunisti e giovani neofascisti e la
                        nostra idea di politica era quella. Oggi i ragazzi scendono in piazza per
                        l’ambiente, una cosa molto più lungimirante, molto più inclusiva, molto meno
                        divisiva, molto più importante per tutti e molto più fertile; perché quando
                        vedi i ragazzi che si rifiutano di prendere la bottiglietta d’acqua di
                        plastica dicendo «Ma no, mi porto dietro la borraccia» stanno dando una
                        lezione anche a chi ha trenta o quarant’anni più di loro. Ogni momento ha le
                        sue sensibilità, alcune sono destinate a cadere nel dimenticatoio o
                        risultare patetiche dieci anni dopo, altre invece sono momenti in cui si fa
                        la storia: se non la Storia dei grandi eventi la storia del costume.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom12"
               role="button" aria-expanded="false" aria-controls="dom12">
               <h6> Da cosa nasce un reading musicale? Che tipo di esperienza offre? Può valere per
                  tutti i libri? </h6>
            </a>
            <div class="col">
               <div class="collapse multi-collapse" id="dom12">
                  <div class="card card-body">
                     <p>Io, personalmente, come lettore mi diverto molto di più ad assistere a una
                        presentazione in cui l’autore legge il testo – accompagnato o non
                        accompagnato da musicisti – che a presentazioni in cui l’autore spiega le
                        sue motivazioni profonde. Perché se pubblichi un testo che è fatto
                        esattamente così non è perché volevi “far passare un messaggio sotto mentite
                        spoglie”. È il testo che deve parlare, non l’autore. Poi magari è anche un
                        tipo che dice cose interessanti e vale la pena ogni tanto di stare a sentire
                        cosa dice, ma la sua specialità è che scrive dei testi complessi – perché un
                        romanzo richiede mesi, anni di lavoro – ed è bene che parli quello; chi se
                        ne frega di cosa penso della guerra nell’Ex-Jugoslavia o del matrimonio, mi
                        interessa di più una storia che è ambientata al tempo della guerra
                        nell’Ex-Jugoslavia o che tocca l’argomento del matrimonio.<br />Mi ha sempre
                        colpito molto un esergo che aveva messo Pier Vittorio Tondelli in uno dei
                        suoi libri [<em>Rimini</em>], che è una frase di Joe Jackson: «<em>I’m just
                           an entertainer»</em>. Secondo me uno scrittore deve essere un
                        intrattenitore, non un <em>maître à penser</em>.<br />Quindi la dimensione
                        del reading rende omaggio alla parola in sé, alla scrittura in sé, alla
                        narrazione in sé ed è cento volte più interessante rispetto alla spiegazione
                        teorica di cosa pensi su determinati argomenti.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom13"
               role="button" aria-expanded="false" aria-controls="dom13">
               <h6> Su Spotify sei attivo con delle playlist a tema per i tuoi libri. Tu che ascolti
                  musica quando scrivi, consiglieresti di ascoltare musica anche mentre si leggono i
                  tuoi libri? </h6>
            </a>
            <div class="col">
               <div class="collapse multi-collapse" id="dom13">
                  <div class="card card-body">
                     <p>Sì, però consiglierei a ognuno di ascoltare quella che lo fa sentire bene.
                        Io l’unica cosa che posso fare – a richiesta dei fan più nerd, più
                        filologicamente appassionati al discorso – è mettergli lì una playlist dove
                        ci sono uno dietro l’altro i brani citati nel libro; poi per qualcuno può
                        significare qualcosa, per molti può significare niente, ma è una specie di
                        extra per gli amici, solo per gli <em>aficionados</em>.</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom14"
               role="button" aria-expanded="false" aria-controls="dom14">
               <h6>Si dice che John Frusciante abbia letto <em>Jack Frusciante è uscito dal
                     gruppo</em> dicendosi meravigliato delle poche righe a lui dedicate. È una
                  notizia vera?</h6>
            </a>
            <div class="col">
               <div class="collapse multi-collapse" id="dom14">
                  <div class="card card-body">
                     <p>La ricordo come una cosa vera e la si può storicizzare con la data che i Red
                        Hot Chili Peppers fecero a Milano nel ’95 [il 21 ottobre al Forum d’Assago].
                        Visto tutto il clamore che c’era intorno al romanzo in quel periodo, nella
                        classica conferenza stampa venne fatta questa domanda <em>ad personam</em> a
                        Frusciante e lui rispose – non ti so dire le parole esatte, ma il senso era
                        tipo: «Sì, me l’hanno fatto vedere ma io pensavo fosse un libro su di me,
                        invece non si parla affatto di me».</p>
                  </div>
               </div>
            </div>
         </div>
         <div>
            <a class="btn btn-primary btn-collapse" data-bs-toggle="collapse" href="#dom15"
               role="button" aria-expanded="false" aria-controls="dom15">
               <h6>Cosa ne pensi del <em>politically correct</em> che ultimamente conosce tanta
                  popolarità? Probabilmente <em>Jack Frusciante</em> oggi non sarebbe stato
                  pubblicato così com’è.</h6>
            </a>
            <div class="col">
               <div class="collapse multi-collapse" id="dom15">
                  <div class="card card-body">
                     <p>Penso che sia una schiavitù, un concetto minaccioso per la libertà
                        d’espressione, perché non puoi giudicare un testo narrativo con gli stessi
                        parametri di un elzeviro sul «Corriere della Sera». Se vuoi raccontare una
                        storia di ragazzi cattivi deve essere realisticamente una storia di ragazzi
                        cattivi. Conformare un progetto narrativo a dei canoni ideologici è tagliare
                        il ramo su cui si sta seduti, castrare completamente la libertà
                        d’espressione. Non credo che la satira debba avere dei limiti, non credo che
                        la narrativa debba avere dei limiti, non credo che la musica debba avere dei
                        limiti. Non bisogna confondere il piano della libertà d’espressione coi
                        valori civili che uno ha.<br />Cosa resta della libertà che viene dall’epoca
                        dei lumi e che è sfociata nell’idea della libertà d’espressione? Chi è il
                        controllore che può dire cosa si può dire e cosa no? Questo è <em>1984</em>
                        di Orwell. Il mondo sognato da questi negatori della libertà è un mondo che
                        assomiglia a una dittatura, non è un mondo che assomiglia a «Non sono
                        d’accordo con quello che dici ma mi batterò fino alla morte perché tu possa
                        dirlo», che – per quanto la citazione sia del tutto fasulla – è una visione
                        con cui mi ritrovo molto di più. A me non distruba che ci sia in giro chi
                        non la pensa come me: stare sempre solo in mezzo a persone che la pensano
                        uguale a te è il contrario dell’evoluzione.<br />Le storie di Pazienza oggi
                        sarebbero pubblicabili? I poeti e i matti hanno libertà d’espressione totale
                        nel mio Paese. E poi come lettore sei libero di dire «Questa roba è
                        infelice, non mi dice niente», oppure farti una risata o addirittura dire
                        «Però, dai, questa visione così paradossale mi apre a pensieri fertili che
                        altrimenti non avrei fatto», ma la censura non può andare d’accordo con la
                        libertà d’espressione.</p>
                  </div>
               </div>
            </div>
         </div>
         <hr />
         <p class="license">
            <strong>Il testo è disponibile secondo la licenza Creative Commons Attribuzione-Non
               commerciale-Condividi allo stesso modo (<a
                  href="https://creativecommons.org/licenses/by-nc-sa/4.0/">CC BY-NC-SA 4.0</a>)
            </strong>
         </p>
      </div>
      <footer>
         <hr />
         <div class="style-footer">
            <p><a href="mailto:simone.delorenzi@studenti.unimi.it">Simone De Lorenzi</a> | <a
                  rel="license" href="https://creativecommons.org/licenses/by-nc-sa/4.0/deed.it"
                  target="blank"><img alt="Licenza Creative Commons"
                     src="https://licensebuttons.net/l/by-nc-sa/4.0/88x31.png" /></a> | a.a. 2020-2021<br />
               <a href="https://www.unimi.it/it/corsi/corsi-di-laurea/lettere" target="blank">Corso
                  di laurea triennale in Lettere</a> | <a
                  href="https://www.unimi.it/it/corsi/facolta-e-scuole/studi-umanistici"
                  target="blank">Dipartimento di Studi Umanistici</a> | <a
                  href="https://www.unimi.it/it" target="blank">Università degli Studi di Milano</a>
            </p>
         </div>
      </footer>
      <script src="bootstrap/js/bootstrap.bundle.min.js"></script>
   </body>
</html>
